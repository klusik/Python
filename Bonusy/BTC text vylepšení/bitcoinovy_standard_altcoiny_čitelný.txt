Saifedean Ammous - Bitcoinový standard
1. vydání, rok 2022, isbn 978-9916-697-26-9

Altcoiny
(strana 263)

Ačkoliv bitcoin je prvním příkladem peer-to-peer elektronické hotovosti,
royhodně nezůstal jediným. Poté, co Nakamoto zveřejnil svůj nápad a bitcoinová
síť začala získávat příznivce a nabývat na hodnotě, mnozí jeho
nápad okopírovali a založili vlastní podobné sítě a měny. První takovou
měnou byl Namecoin, který používal stejný zdrojový kód jako bitcoin a byl
založen v dubnu 2011. Podle serveru coinmarketcap.com do února 2017
vzniklo na 732 digitálních měn 
(*Na začátku roku 2022 eviduje server coinmarketcap.com již přes 9300 kryptoměn)

Zatímco mezi lidmi panuje přesvědčení, že tyto měny představují konkurenci
bitcoinu a že by v budoucnu některá z nich mohla bitcoin překonat,
ve skutečnosti však pro bitcoin konkurenci nepředstavují, neboť nikdy
nebudou mít vlastnosti, díky kterým bitcoin funguje jako digitální hotovost
a stabilní měna. Aby mohl nějaký digitální systém fungovat jako digitální
hotovost, nesmí být ovládán žádnou třetí stranou, jeho provoz se musí
řídit pouze vůlí uživatelů v souladu s daným protokolem a žádné třetí
strany nesmění mít možnost zasahovat do probíhajících transakcí. Po letech
sledování nejrůznějších altcoinů se jeví jako nemožné, že by kterýkoliv
z nich dokázal vybudovat mezi svými uživateli a dalšími zainteresovanými
subjekty podobnou rovnováhu, jaká existuje mezi účastníky bitcoinové
sítě, kde si žádná ze stran nemůže přivlastnit právo plné kontroly nad
probíhajícími transakcemi.

Bitcoin navrhl programátor vystupující pod pseudonymem, jehož skutečná
totožnost doposud nebyla odhalena. Svůj návrh zveřejnil na obskurním
mailingovém listu pro programátory, kteří se zajímají o kryptografii,
a po několikaměsíční zpětné vazbě společně s Halem Finneym (který zemřel
v srpnu 2014) síť spustil. Po pár dnech, kdy si s Finneym navzájem
posílali transakce a experimentovali se softwarem, se k síti začali připojovat
další účastníci, kteří prováděli transakce a těžili bitcoiny. Nakamoto zmizel
v polovině roku 2010, kdy se vlastními slovy "přesunul k dalším projektům".
Od té doby o něm už nikdo neslyšel. 

(* Nakamoto od té doby možná učinil dvě další prohlášení. Jedním z nich je
odmítnutí tvrzení, že je aponsko-americkým inženýrem jménem 
Dorian Prentice Satoshi Nakamoto,kterého Newsweek označil za skutečného Nakamota
čistě na základě shody jmen a znalosti počítačů. Druhým Nakamotovým prohlášením
bylo vyjádření názoru na postup debaty ohledně škálování bitcoinu. Není zřejmé,
jestli tato dvě prohlášení pocházejí od skutečného Nakamota, nebo jestli se někdo
jiný zmocnil jeho účtu, obvzláště když je známo, že do e-mailového účtu, který
Nakamoto používal, skutečně někdo pronikl.)

Na adresách, které patřily
Nakamotovi, je pravděpodobně k dnešnímu dni uložen 1 milion bitcoinů, 
avšak žádné z těchto digitálních mincí se nikdy nepřesunuly. Nakamoto si
dal ohromnou práci s tím, aby zajistil, že nikdo nikdy neodhalí jeho pravou
totožnost, a do dnešního dne skutečně neexistuje přesvědčiý důkaz o tom,
kdo je skutečný Nakamoto. Pokud by o to stál, již by svou totožnost odhalil.
Pokud by zanechal stopy, pomocí kterých by bylo možné ho odhalit, už by
jej někdo vystopoval. Mnozí novináři a další pátrači usilovně zkoumali
veškeré jeho zprávy, ale bezvýsledně. Je načase, aby všichni, kdo se zabývají
bitcoinem, přestali po Nakamotově totožnosti pátrat a smířili se s tím, že
pro fungování sítě není důležité, kdo Nakamoto je, stejně jako už dávno
nezáleží na tom, kdo vynalezl kolo.

Protože Nakamoto a Finney zde už nejsou, bitcoin nemá žádnou centrální
autoritu nebo lídra, který by mohl určovat směr, nebo jej alespoň
ovlivňovat. Dokonce ani Gavin Andersen, který byl s Nakamotem v blízkém
styku a je jednou z nejznámnějších tváří bitcoinu, ve svých pokusech
o ovlivnění vývoje bitcoinu opakovaně neuspěl. V tisku je často citován
email, který prý je poslední Nakamotovou zprávou, kde se píše: "Já už se
zabývám něčím dalším. U Gavina a ostatních je bitcoin v dobrých rukou.

(* Nakamoto, Satoshi. "Re: I had a few other things on my mind (as always)..."
Doručeno Miku Hearnovi, 23. dubna 2011. Poznámka: Autor této knihy není schopen
ověřit pravost e-mailu, svou výpovědní hodnotu ale má, že je tento e-mail čsto
citován, a to do té míry, že časopis MIT technology review otiskl dlouhý článek
věnovaný Andresenovi s názvem "The Man Who Really Built Bitcoin", ve kterém
tvrdí, že Andresen byl pro vývoj bitcoinu dokonce ještě důležitější,než
Nakamoto.)

Andresen se opakovaně pokoušel zvýšit velikost bitcoinových bloků, žádný
z jeho pokusů si ale nezískal přízeň provozovatelů uzlů.

Bitcoin podle všech měřítek uvedených v kapitole 8 stále roste a vliv
jednotlivců nebo skupin na něj se zmenšil téměř k nule. Bitcoin můžeme
chápat jako zcela autonomní program, jelikož neexistuje žádná vnější
autorita, která by mohla kontrolovat jeho chování. Bitcoin se řídí jen svými
vlastními pravidly a možnost, že by se tato pravidla jakýmkoliv významným
způsobem změnila, je v podstatě jen teoretická, jelikož všichni účastníci
sítě jsou silně ekonomicky motivování udržovat status quo.

Je to právě svrchovanost bitcoinového kódu, technicky podpořená systémem
důkazu o vykonané práci, která z bitcoinu činí efektivní řešení
problému dvojí útraty a úspěšnou digitální hotovost. Je to právě absence
nutnosti důvěry, která schází všem digitálním měnám, jež přišly po bitcoinu.
Každá digitální měna kráčející ve stopách bitcoinu stojí před složitou
existenční otázkou: vzhledem k tomu, že už zde je bitcoin, který je
bezpečnější, disponuje větší výpočetní kapacitou a zavedenou uživatelskou
základnou, tak každý, kdo má zájem o digitální hotovost, jej nutně
upřednostní před menšími a méně bezpečnými alternativami. Vzhledem k tomu,
že okopírování zdrojového kódu bitcoinu a založení nové kryptoměny
téměř nic nestojí, a napodobeninami bitcoinu se to proto jen hemží, žádná
nová kryptoměna nemá šanci na úspěch bez podpory týmu lidí, kteří se 
starají o růst její sítě, zdrojový kód a zabezpečení. Protože byl prvním
vynálezem svého druhu, prokázal bitcoin svou hodnotu jako digitální hotovost
a tvrdé peníze a zájem o něj se vytvořil organicky. Bitcoin uspěl i přesto,
že jedinou osobou, která za ním stála, byl anonymní programátor, který
neutratil v podstatě žádné peníze za reklamu. Altcoiny jsou však ze své
podstaty pouhými kopiemi bitcoinu, které je velmi snadné vytvořit, avšak
neexistue o ně mezi lidmi přirozený zájem, a je proto nutné jej budovat.

Z tohoto důvodu téměř za všemi altcoiny stojí nějaký tým, který musí
projekt založit, propagovat, vyrobit marketignové materiály, psát a vydávat
tiskové zprávy. Tento tým má samozřejmě také možnost natěžit si velké
množství kryptomněny ještě před tím, než vejde ve známost. Členové těchto
týmů jsou veřejně znýmí, a i když se o to mohou usilovně snažit, nikdy se
jim nepodaří věrohodně dokázat, že nemají kontrolu nad směrem, kterým
se příslušná kryptoměna bude ubírat. Z tohoto důvodu žádná z alternativ
bitcoinu nemůže plnit funkci digitální hotovosti, kterou neovládá žádná
třetí strana. Jinými slovy, džin jménem bitcoin byl již vypuštěn z lahve
a kdokoliv se pokusí vytvořit alternativní kryptoměnu, musí do ní bohatě
investovat, čímž nad ní v podstatě získává kontrolu. Dokud je digitální
měna ovládána nějakým jedincem, nebo skupinou, nelze ji chápat jako digitální
hotovost, nýbrž pouze jako platební prostředek, který je navíc velmi 
neefektivní.

Tvůrci alternativnch měn stoj před dilematem: bez aktivního řízení
týmem vývojářů a marketérů žádná digitální měna v záplavě více než 1000
podobných měn ničím nezaujme. Je-li však měna aktivně podporována
nejakým vývojářským a marketingovým týmem, nikdy nelze věrohodně
prokázat, že tento tým měnu neovládá. Když skupina vývojářů vlastní
většinu digitálních mincí, výpočetní kapacity i znalosti o zdrojovém kódu,
příslušná měna je v podstatě centralizovaná a její vývoj je uročován zájmy
vývojářů. Na centralizovaných digitálních měnách není v principu nic
špatného. Na trhu, který by nebyl omezen státem, by spolu takové měny
mohly soutěžit. Je však něco bytostně v nepořádku s centralizovanou
měnou, která používá těžkopádný a neefektivní systém, jehož jedinou
výhodou je právě odstranění centrální autority.

Tento problém je ještě markantnější u digitálních měn, které nabízejí
Initial Coin Offering, úvodní nabíkdu mincí, kde skupina vývojářů veřejně
komunikuje s potenciálními investory, čímž se celý projekt stává centralizovaným
i v očích veřejnosti. Názornou ukázkou budiž Ethereum, druhá
největší digitální měna po bitcoinu.

Decentralizovaná Autonomní Organizace (DAO) byla prví implementací
smart kontraktů v síti Ethereum. Poté, co bylo do tohoto smart kontraktu
investováno více než 150 miliónů dolarů, dokázal útočník naprogramovat
kód takovým způsobem, že odvedl přiližně třetinu všech aktiv DAO
na svůj vlastní účet. Bylo by nepřesné tento útok označit za krádež, protože
všichni vkladatelé souhlasili s tím, že jejich peníze budou kontrolovány
zdrojovým kódem a ničím jiným, a útočník pouze spustil kód schválený
vkladateli. V návaznosti na útok proti DAO vývojáři Etherea vytvořili
novou verzi Etherea, v jejíž historii k této nepříjemné chybě vůbec nedošlo,
přechodem a novou větev zabavili úútočníkovi ukradené prostředky
a poslali je zpět původním majitelům. Tento opětovný zásah subjektivního
lidského faktoru je zcela v rozporu s cílem vytvořit z počítačového kódu
zákon a zpochybňuje celou koncepci smart kontraktů.

Je extrémně obtížné si představit, že by se některá z takto soukromě
vydávaných měn, za kterou stojí konkrétní tým, mohl stát globální měnou.
Pokud by se některá taková měna významně zhodnotila, malý tým jejich
tvůrců by extrémně zbohatl a měl by nárako na čistý výnos z vydávání
digitálních mincí, tedy právo, jaké mají v moderním světě jen národní státy.
Centrálním bankám a vládám by se jistě nezamlouvalo takové podrývání
jejich autority. Pro centrální banky by bylo relativně snadné kterýkoliv
takový tým přinutit, aby měnu zrušil nebo zmněnil její pravidla tak, aby
nemohla soupeřit s národními měnami. Žádný altcoin se doposud ani nepřiblížil
odolnosti vůči změně, jakou se pyšní bitcoin a která spočívá v jeho
skutečné decentralizaci a silné motivaci všech účastníků udržovat pravidla
konsenzu. Bitcoin tyto vlastnsti získal až poté, co se devět let vyvíjel 
v internetové džungli zcela přirozeně, aniž by jej ovládla jakákoliv autorita.
Úspěšně za tu dobu odolal řadě organizovaných a dobře financovaných
pokusů o změnu jeho vývoje. U altcoinů naproti tomu panuje nepochybně
přátelská atmosféra, kde milí lidé společně pracují na týmovém projektu..
Ačkoliv pro klasický startup je taková atmosféra požehnáním, pro projekt,
který chce prokázat svou oddanost neměnné monetární politice, je
polibkem smrti. Pokud by se tým vyvíjející kterýkoliv altcoi rozhodl
změnit monetární politiku daného altcoinu, bylo by poměrně snadné toho
docílit. Například Ethereum ještě nemá jasnou vizi, jakými pravidly by se
do budoucna chtělo řídit, a jeho vývoj je předmětem diskuse mezi jeho
uživateli. Přestože to mezi uživateli buduje úžasnou komunitu, není to
způsob, jak vytvořit globální tvrdou měnu, a ke cti Etherea slouží, že takové
ambice nechová.

(* Toto tvrzení na začátku roku 2022 již neplatí, jelikož Ethereum se chystá vstoupit
do fáze 2.é, kdy opustí systém důkazu o vykonané práci, přejde na systém proof-of-stake
(důkaz o držení mincí) a dojde k rozdělení jeho transakčních záznamů mezi větší množštví
paralelních blockchainů. Samotný přechod na nový systém je stále diskutabilní, jelikož se
vše neustále oddaluje - je tudíž možné, že ETH 2.0 nebude nikdy spuštěno a síť postupně
zanikne, jelikož nebude moci škálovat)

Většina altcoinů se neprezentuje jako konkurence bitcoinu, ale jako alternativa, která nabízí
jiné výhody.
Buď si jsou jejich vývojáři vědomi problematičnosti usilování o vytvoření tvrdé měny, nebo
se chtějí vyhnout sporům s politickými autoritami anebo se prostě jedná
o marketingový trik.

Altcoiny by měly plnit funkce, které bitcoin kvůli svým pravidlům 
plnit nedokáže, avšak žádný altcoin doposud nedokázal takovou funkci 
nabídnout. Naopak, altcoiny nedokázaly nabídnout ani to, co nabízí bitcoin. 
Přesto všechny altcoiny mají svou vlastní, volně směnitelnou měnu, která
je prý nezbytná pro fungování budoucích online aplikací.

Představa, že každá nová webová aplikace bude mít svou vlastní decentralizovanou
měnu, je naivní. Je to jako myslet si, že lze vydělat na 
návratu k problém nedostatku souběhu potřeb. To, že každý podnik běžně
nevydává svou vlastní měnu, má své opodstatnění. Kdo by chtěl držet
měnu, kterou lze platit jen za zboží a služby jednoho konkrétního
výrobce? Základní vlastností peněz je právě jejich likvidita: lze jimi snadno
a rychle platit, kdykoliv je potřeba. Peníze, kterými lze platit je v určitých
obchodech mají velmi nízkou likviditu a ztrácejí smysl. Lidé přirozeně
upřednostňují likvidní platební prostředky a podnik který trvá na platbě
ve své vlastní volně směnitelné měně, jen zvyšuje náklady a riziko pro své 
potenciální zákazníky.

I u podniků, které běžně používají různé tokeny, jako například kasina
nebo lunaparky, mají toky vždy pevně danou hodnotu vůči běžně používané
likvidní měně. Zákazníci tak vždy vědí, jakou hodnotu získávají,
a mohou dělat přesné ekonomické odhady. Je proto nepředstavitelné, že
i kdyby některý z údajně revolučních decentralizovaných projektů našel
praktické využití, tak by se za něj platilo vlastní volatilní měnou.

Touto oblastní se zabývám dlouhé roky a zatím jsem nenarazil na žádnou
digitální měnu, která by nabízela nějaký produkt či slubu, po kterých by 
panovala relálná tržní poptávka. Inzerované decentralizované aplikace
budoucnosti stálne nepřicházejí, zatímco každý měsíc vznikají stovky nových
tokenů, které jsou údajně nezbytné pro jejich fungování. Nelzen si nepoložit
otázku, zdali jediným účelem těchto revolučních měn není obohacení jejich
tvůrců.

Žádná kryptomněna kromě bitcoinu ...
(* Ačkoliv je v médiích a i literatuře
béžné označovat bitcoin za kryptoměnu, striktně vzato se nejedná o měnu,
ale o peníze. Měny historicky vznikly jako denominaci či reprezentace
peněz - v posledních staletích existovalo velké množství měn (libry, marky, dolary...), ale
je jedny peníze: zlato (potažmo stříbro), kterými byly měny kryté a za nět byly směnitelné.
Bitcoin nepředstavuje reprezentaci žádných podkladových peněz, jelikož již je samotnými
penězi, obdobně jako jimi bylo zlato. Vzhledem k tomu, že důsledné dodržování ozačení
bitcoinu za peníze by vyžadovalo značné zásahy do původního testu, na místech, kde
autor v originále použil spojení bitcoinu jako kryptoměny, jsme toto označení ponechali)

... o sobě nemůže věrohodně tvrdit,
že není ovládána žádným jednotlivcem, či skupinou. Hodnota vytváření
nových a nových kryptoměn na stejné bázi ja tak diskutabilní. Není nic
těžkého ani originálního na tom, okopírovat bitcoin a vytvořit tak další
napodobeninu, kterých už existují tisíce. Lze očekáva, že s postupujícím
časem budou na trh vstupovat další a další alternativní kryptoměny, které
budou je dále znehodnocovat všechny ostatní napodobeniny bitcoinu.
Všechny digitální měny kromě bitcoinu lze v souhrnu označit za snadné
peníze. Žádný altcoin není vyjímečný, protože všechny plní stejnou funkci,
jakou plní i bitcoin, až na to, že systém a objem alternativních mincí lze
snadno měnit, zatímco monetární politika bitcoinu je záměrně neměnná.

Zůstává otázkou, jestli některá z těchto měn uspěje a podaří se jí vytvořit
jinou službu, než kterou nabízí bitcoin a po které tak vznikne poptávka.
Pokud jde o plnění funkce digitální hotovosti nevyžadující důvěru ke třetí
straně, je zřejmé, že s bitcoinem žádná alternativní digitální měna nemůže
soupeřit. To, že altcoiny kopírují systém bitcoinu a zároveň předstírají,
že plní funkci, kterou bitcoin neplní,nevzbuzuje důvěru, že by mohly
dosáhnout čehokoliv jiného, než obohatit tvůrce. Tisíce napodobenin
Nakamotova systému jsou sice pro bitcoin lichotivé, ale jejich opakovaná
neúspěšnost poukazuje na to, ja jedinečný ve skutečnosti Nakamotův systém
je. Jediné hodnotné úpravy bitcoinu uskutečnili schopní programátoři,
kteří doborovolně věnovali hodiny svého času k vylepšení zdrojového kódu
bitcoinu. Mnoho méně schopných programátoru pak pohádkově zbohatlo 
na tom, že Nakamotův systém zabalili do prázdných marketingových hesel,
aniž by přidali jakékoliv funkce, po kterých by byla skutečná poptávka.
Růst altcoinů nelze chápat mimo kontext levných peněz hledajících rychlé
spekulace. Jedná se o nafukování investičních bublin a masivní misalokaci
kapitálu.
